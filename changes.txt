Plik zawiera zmiany/ustalenia dotyczące działania algorytmu w stosunku do raportu wstępnego:

1. Ostatecznie nie zostało wykorzystane ulepszenie algorytmu poprzez dobieranie wierzchołków w jednocznaczne
dla rozszerzenia klasy abstrakcji. Metoda ta, choć mogłaby okazać się przydatna dla k=1, traci na wartości
przy obliczaniu rozszerzenia dla wielu kopii grafu G1. Wówczas należy uwzględniać dla każdego wierzchołka
nie tylko jego sąsiadów w rozszerzonym grafie G2, ale również jego przyporządkowania dla poprzednich kopii,
co nie tylko komplikuje proces, ale również osłabia jego (i tak podważaną przez nas) efektywność.

2. Wbrew temu, co zostało napisane w raporcie wstępnym, sortowanie mapowań w porządku kanonicznym nie gwarantuje
wzajemnej różności ich obrazów. Większość algorytmów działa w identyczny do opisanego sposób, poza dwoma wyjątkami:
- W algorytmie dokładnym, po wyznaczaniu mapowania, trzeba w manualny sposób sprawdzić, czy posiada ono unikalny
obraz. Jest to dodatkowy zestaw operacji, nie zwiększa on jednak złożoności asymptotycznej algorytmu.
- W części inicjalizacyjnej algorytmu aproksymacyjnego używamy algorytmu dokładnego do znalezienia mapowania
tylko jednej kopii grafu G1, z którego następnie wyznaczamy kolejne wykonując inkrementalnie operacje zmiany
mapowań pojedynczych wierzchołków. Złożoność asymptotyczna algorytmu pozostaje wielomianowa.

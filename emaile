Proszę Państwa,

Drugi etap obejmuje oprogramowanie algorytmów i przygotowania przykładów.
Składamy program/programy wykonywalne. Można przygotować oddzielne programy dla poszczególnych algorytmów albo jeden program zawierający wszystkie algorytmy. Dla jednego programu wybór algorytmu jest sterowany parametrem programu.

Moje sugestie:

    uruchomienie z konsoli w formie:
    [] [] []
    […] oznacza nieobowiązkowy parametr wywołania
    np. plik z danymi oznacza ścieżkę do pliku.

Obowiązkowo dołączamy plik readme.txt, możliwie krótki, opisujący sposób wywołania programu/programów i sposób komunikowania wyników (jeśli nieoczywisty).

Proszę przygotować po kilka przykładów, które umożliwią sprawdzenie, czy program/programy wykonują się i wykonują poprawne obliczenie.

Będę akceptował wszystkie rozwiązania zgodne ze zdrowym rozsądkiem (zdrowym rozsądkiem w moim rozumieniu).

Materiały etapu wysyłamy za pomocą poczty elektronicznej albo - jeśli poczta nie pozwala - przynosimy na najbliższe zajęcia.

Pod koniec czwartkowego wykładu będzie możliwość konsultacji dotyczących II etapu.

Władysław Homenda


Proszę Państwa,

Podsumowanie założeń i sposobu procedowania zadania laboratoryjnego:

    zadanie może być realizowane w zespołach co najwyżej czteroosobowych w jednej z dwóch wersji:
    a) łatwiejszej, przedmiotem zadania są grafy, rozwiązanie oceniane w skali do 3.5 z możliwością poprawy oceny na 4.0,
    b) trudniejszej, przedmiotem są multigrafy, rozwiązanie oceniane w pełnej skali do 5.0.
    W przypadku wersji trudniejszej w poniższym opisie słowo grafy oznacza multigrafy.

    Dane wejściowe będą zapisane w formacie wspólnym dla wszystkich zespołów z założeniem wymienialności danych między zespołami. Będą to pliki tekstowe zawierające opisy dwóch grafów:

    pierwszy wiersz pliku zawiera liczbę wierzchołków pierwszego grafu, ta informacja jest zapisana w jednym wierszu pliku,
    następne wiersze pliku zawierają wiersze macierzy sąsiedztwa pierwszego grafu z elementami oddzielonymi spacją,
    kolejny wiersz pliku zawiera liczbę wierzchołków drugiego grafu,
    następne wiersze pliku zawierają wiersze macierzy sąsiedztwa drugiego grafu,
    po macierzy sąsiedztwa w kolejnych wierszach pliku mogą być zapisane dodatkowe dane.
    W macierzy sąsiedztwa zapisane są liczby krawędzi między wierzchołkami (dla grafów to będzie 0 lub 1, dla multigrafów to będzie 0 lub dodatnia liczba całkowita). Dla grafów nieskierowanych macierz sąsiedztwa będzie symetryczna względem głównej przekątnej. Informacje dodatkowe można dodatkowo zapisać bezpośrednio po macierzach sąsiedztwa.

    Rozwiązaniem zadania będzie sprawozdanie i program komputerowy kompilowany i uruchomiany na komputerach sali laboratoryjnej 304 w systemie Windows. Należy opracować następujące pojęcia:
    a) rozmiar grafu, proszę przyjąć rozsądne określenie zgodne z zastosowaniem tego pojęcia,
    b) rozsądną metrykę w zbiorze wszystkich grafów,
    c) minimalne rozszerzenie drugiego grafu do grafu zawierającego zadaną liczbę (jeden w najprostszym przypadku) podgrafów izomorficznym z pierwszym grafem.
    Sprawozdanie powinno zawierać:
    a) opisy/definicje powyższych pojęć z uzasadnieniami/dowodami. Opisy mogą być przygotowane na podstawie literatury (wówczas należy przytoczyć źródło i podać krótkie uzasadnienie) lub opracowane autorsko (wówczas wskazane jest krótkie uzasadnienie przyjętej definicji),
    b) opisy algorytmów implementacji pojęć z uzasadnieniem złożoności obliczeniowej. W przypadku wykładniczej złożoności algorytmu dokładnego należy opracować algorytm aproksymujący o złożoności wielomianowej,
    c) wyniki testów obliczeniowych z charakterystykami czasowymi ("czas" obliczeń w zależności od rozmiaru zadania),
    d) krótki opis techniczny programu z dokładną instrukcją kompilacji i uruchomienia programu,
    e) wnioski.